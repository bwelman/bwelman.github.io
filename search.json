[
  {
    "objectID": "index.html",
    "href": "index.html",
    "title": "Ben Welman",
    "section": "",
    "text": "Hallo!\nDit is mijn persoonlijke website welke fungeert als een portaal naar de door mij gemaakte studieboeken en artikelen.\n\n\nAchtergrond\nStudie:\n\nChemische Technologie aan de THT (Universiteit Twente)\n\nWerkervaring:\n\nDocent scheikunde en wiskunde op middelbare scholen\nDocent informatica en statistiek bij Saxion Hogescholen\nOntwikkelen en ondersteunen van e-learning bij Saxion Hogescholen\nAuteur studieboeken\nData analyse met R en Python\n\nHobby’s: biljarten, bridgen, bierbrouwen, broodbakken, camperen, fietsen, reizen\n\n\nBlogs\nSoftwijs - artikelen over Data-analyse, Excel, R en Python"
  },
  {
    "objectID": "studieboeken.html",
    "href": "studieboeken.html",
    "title": "Studieboeken",
    "section": "",
    "text": "Gratis online versies van mijn studieboeken.\nLeer Access - cursusboek Microsoft Access (Engelstalige versie: Learn Access)\nLeer Excel - cursusboek Microsoft Excel (Engelstalige versie: Learn Excel)\nData-analyse met Excel - analyseren van gegevens voor gevorderde Excel gebruikers\nBrouw je bier - cursusboek voor beginners om te leren bier te brouwen"
  },
  {
    "objectID": "vlearmoesbier/2018-10-19-recept/recept.html",
    "href": "vlearmoesbier/2018-10-19-recept/recept.html",
    "title": "Hoe kom je aan een recept",
    "section": "",
    "text": "In het begin is dat niet eenvoudig en gebruik je snel een recept van een ander. Zeker wanneer je een volgens dit recept gebrouwen bier geproefd hebt en lekker vindt, kan dit vertrouwen in het recept geven. Soms moet je dan nog wat aan de hoeveelheden veranderen om het recept aan je eigen installatie aan te passen, maar daarna ben je snel klaar en daar is niets mis mee. Zo heb ik in het begin veel gehad aan de Bewezen Recepten op het forum van Hobbybrouwen.nl.\nHet wordt wat anders wanneer je een bepaald bier wilt klonen of een bier wilt brouwen dat aan bepaalde kenmerken voldoet. Dan moet je het opstellen van een recept wat systematischer aanpakken. In nog volgend artikelen zal de aanpak hiervan besproken worden."
  },
  {
    "objectID": "vlearmoesbier/2018-11-26-bkg-biertypenlijst/bkg-biertypenlijst.html",
    "href": "vlearmoesbier/2018-11-26-bkg-biertypenlijst/bkg-biertypenlijst.html",
    "title": "BKG Biertypenlijst",
    "section": "",
    "text": "Laatste update mei 2022\nBij de keuringen van bieren hanteert het Bier Keurmeesters Gilde (BKG) een lijst met biertypen. Via hun website kun je de BKG Biertypenlijst als pdf bestand downloaden. De huidige versie 2.4 is van juli 2021.\n\n\n\n\n\n\nOpmerking\n\n\n\nEr bestaat ook nog een Amerikaanse lijst met biertypen, de zogenaamde BJCP style. De laatste versie is van 2021 en kun je downloaden via BJCP 2021 Style Guidelines. Deze heeft veel meer stijlen gedefinieerd dan het BKG. In de BKG lijst is, indien mogelijk, ook het best bijpassende nummer uit de BJCP lijst opgenomen.\n\n\nOm de technische kenmerken van de biertypen in een Excel programma te kunnen gebruiken heb ik deze kenmerken in een gestructureerd csv bestand geplaatst. De gebruikte variabelen zijn:\n\n\n\n\n\n\n\n\nvariabele\ngegevenstype\ntoelichting\n\n\n\n\nBIERTYPE\ntekst\nNaam biertype\n\n\nKLASSE\ntekst\nA, B, C of D\n\n\nBEGINSGMIN\ngeheel getal\nBegin SG, minimum (gram/liter)\n\n\nBEGINSGMAX\ngeheel getal\nBegin SG, maximum (gram/liter)\n\n\nSVGMIN\ngeheel getal\nSchijnbare vergistingsgraad, minimum (percentage)\n\n\nSVGMAX\ngeheel getal\nSchijnbare vergistingsgraad, maximum (percentage)\n\n\nABVMIN\ndecimaal getal\nAlcohol volumepercentage, minimum\n\n\nABVMAX\ndecimaal getal\nAlcohol volumepercentage, maximum\n\n\nEBCMIN\ngeheel getal\nKleur, minimum (EBC)\n\n\nEBCMAX\ngeheel getal\nKleur, maximum (EBC)\n\n\nEBUMIN\ngeheel getal\nBitterheid, minimum (EBU)\n\n\nEBUMAX\ngeheel getal\nBitterheid, maximum (EBU)\n\n\nCO2MIN\ndecimaal getal\nKoolzuurgehalte, minimum (gram/liter)\n\n\nCO2MAX\ndecimaal getal\nKoolzuurgehalte, maximum (gram/liter)\n\n\nBJCP\ntekst\nBJCP style (2015) nummer\n\n\n\nIn de lijst komen ook een paar ontbrekende waarden voor omdat de gegevens niet bekend zijn. Daarnaast zijn voor een paar typen bij sommige kenmerken alleen een gemiddelde waarde opgegeven. In dat geval is in de Excel lijst de minimum- en maximumwaarde voor dat kenmerk gelijk gemaakt aan de opgegeven gemiddelde waarde.\nHet gegevensbestand bkg_biertypen.csv kun je downloaden en in Excel inlezen. Maar fraaier en beter is het om deze via Power Query als een tabel in een Excel werkblad te laden. Het voordeel hiervan is dat wanneer het gegevensbestand gewijzigd of uitgebreid wordt, je de tabel in Excel met 1 druk op een knop kunt vernieuwen.\n\n\n\n\n\n\nTip: Excel cursus\n\n\n\nEn om jouw Excel vaardigheden te vergroten kun je mijn gratis online cursus Leer Excel volgen.\n\n\nVoor Excel 2016 (365) werkt dit als volgt.\n\n\nVoor Excel 2013 en 2010 moet je eerst de gratis Power Query addin downloaden en installeren.\n\nOpen een (nieuw) Excel bestand.\nKies tab Gegevens > Van het web (groep Gegevens ophalen en transformeren)\nVul de URL van het bestand in.\nKlik op OK.\nKlik op Laden.\n\nDe gegevens worden nu als een tabel in een nieuw Excel werkblad geplaatst. Hierna kun je de gegevens gebruiken voor analyses of voor een eigen brouwprogramma in Excel.\nOm de gegevens te vernieuwen kies je: tab Gegevens > Alles vernieuwen (groep Query’s en verbindingen).\n\nDemo\nWanneer je de gegevens eenmaal in een werkblad hebt staan kun je hiermee experimenteren en analyses maken. Als voorbeeld het bestand demo_bkg_biertypen.xlsx waarin de volgende acties zijn uitgevoerd:\n\nLaden van de biertypenlijst naar een tabel in een werkblad.\nMaken van twee nieuwe variabelen met de Query Editor.\nMaken van twee grafieken die de variatie in alcoholgehalte en bitterheid voor de biertypen tonen.\nMaken van twee draaitabellen die de grenzen van het begin SG en EBC waarde voor de vier klassen tonen.\nMaken van een draaitabel met draaigrafiek en slicer om het verband tussen het begin SG en alcoholgehalte voor de biertypes te onderzoeken."
  },
  {
    "objectID": "vlearmoesbier/2018-11-29-sierra-nevada-resilience/sierra-nevada-resilience.html",
    "href": "vlearmoesbier/2018-11-29-sierra-nevada-resilience/sierra-nevada-resilience.html",
    "title": "Sierra Nevada Resilience",
    "section": "",
    "text": "De bekende Sierra Nevada brouwerij in Noord Californie is gespaard gebleven bij de grote bosbranden. Maar veel werknemers en buren zijn wel getroffen. Om deze te helpen is is het Sierra Nevada Camp Fire Relief Fund opgericht en wordt een speciaal bier gebrouwen waarvan alle opbrengst naar het fonds gaat. Ook het recept van dit bier, Sierra Nevada Resilience IPA, is gepubliceerd zodat anderen zich aan kunnen sluiten bij dit initiatief."
  },
  {
    "objectID": "vlearmoesbier/2018-12-29-sg-brix-plato/sg-brix-plato.html",
    "href": "vlearmoesbier/2018-12-29-sg-brix-plato/sg-brix-plato.html",
    "title": "SG-Brix-Plato",
    "section": "",
    "text": "Bij het bepalen van de hoeveelheid suiker in wort of bier worden vaak verschillende meetmethodes gebruikt, verschillende maatstaven gehanteerd en eenheden door elkaar gebruikt en omgerekend. In dit artikel worden een aantal definities vastgelegd en formules voor het omrekenen van de meeteenheden gepresenteerd.\n\nDichtheid - Soortelijke massa (Engels: Density)\nDichtheid, ook wel soortelijke massa genoemd, is de massa (kg) gedeeld door het volume (m³) van een hoeveelheid stof.\n\\(\\rho = \\frac{M}{V}\\)\nmet\n\n\\(\\rho\\) = dichtheid (kg/m³)\n\\(M\\) = massa (kg)\n\\(V\\) = volume (m³)\n\nDe dichtheid is afhankelijk van temperatuur en druk en daarom moeten deze (vooral de temperatuur) erbij vermeld worden. Bij 4°C en 1 atmosfeer druk is de dichtheid van water het grootst en bedraagt 999,972 kg/m³. Gemakshalve wordt hiervoor meestal 1000 genomen.\nDichtheid water = 1000 kg/m³ = 1 kg/lit = 1000 gram/lit = 1 gram/ml\nDe dichtheid meet je met een hydrometer.\n\n\nRelatieve Dichtheid (Engels: Specific Gravity, SG)\nDit is de dichtheid van een vloeistof gedeeld door de dichtheid van water, beide gemeten bij dezelfde temperatuur en druk. De relatieve dichtheid is daardoor een getal zonder eenheid.\n\\(\\text{relatieve dichtheid vloeistof} = \\frac{\\text{dichtheid vloeistof}}{\\text{dichtheid water}}\\)\nBij 4°C en 1 atm. geldt dan ook: relatieve dichtheid water = 1.\n\n\n\n\n\nFiguur 1: Hydrometer\n\n\nDe relatieve dichtheid wordt met een hydrometer gemeten.\n\n\nSoortelijk gewicht\nDeze term wordt nog vaak gebruikt om de soortelijke massa aan te geven. Dit is onjuist, het is een verouderde foutieve term want massa is niet hetzelfde als gewicht. Massa is een stofeigenschap die onveranderlijk is. Gewicht is de kracht die de massa uitoefent op de ondergrond onder invloed van de zwaartekracht en wordt uitgedrukt in Newton. Deze kracht is op aarde niet overal hetzelfde. In Nederland oefent een massa van 1 kg een kracht van ongeveer 9,81 Newton uit. Gemakshalve wordt dit vaak afgerond naar 10 Newton.\nDe afkorting SG staat in het Nederlands meestal voor Soortelijk Gewicht, terwijl er soortelijke massa bedoeld wordt. In de Engelstalige literatuur staat deze afkorting voor Specific Gravity. Wanneer je in formules de term SG tegenkomt is het dan ook van belang dat je weet wat daar precies mee bedoeld wordt.\n\n\nIn dit artikel wordt met SG steeds de Relatieve dichtheid bedoeld.\n\n\nSG punten (Engels: Graphical Units, GU)\nIn veel brouwprogramma’s wordt met zogenaamde SG punten gewerkt omdat dit vaak handig is bij het rekenen aan bier.\n\\(SG_{punten} = Dichtheid_{wort} - Dichtheid_{water}\\)\nJe kunt het aantal SG punten ook berekenen uit het SG, en omgekeerd ook. De formules hiervoor zijn:\n\\(SG_{punten} = 1000\\times (SG - 1) \\Leftrightarrow SG = \\frac{SG_{punten} + 1000}{1000}\\)\nVoor een wort met \\(\\rho =1050\\) gram/liter is \\(SG = 1,050\\) en \\(SG_{punten} = 50\\).\n\n\nPlato en Balling schalen\nBalling heeft voor het eerst tabellen gemaakt waarin het SG gekoppeld wordt aan het massapercentage opgelost extract van sucrose in water. Deze tabellen zijn later door Plato verbeterd. Wortextract bestaat voornamelijk uit suikers verkregen uit de mout, maar bevat ook andere in water oplosbare stoffen.\n1 graad Plato = 1 gram sucrose per 100 gram oplossing\nDe Plato schaal is via laboratoriumproeven samengesteld. Er is dus geen exacte formule waarmee je SG naar Plato kunt omrekenen en omgekeerd. Hierna volgen een paar goede benaderingsformules. Het gemakkelijkst is het werken met SG punten.\nEen redelijke benaderingsformule voor het aantal graden Plato (P) is:\n\nvia SG-punten: \\(P = \\frac{SG_{punten}}{4} \\Leftrightarrow SG_{punten} = 4 \\times P\\)\nvia SG: \\(P = 250 \\times (SG - 1) \\Leftrightarrow SG = 1 + \\frac{P}{250}\\)\n\nVoor een wort met \\(SG = 1,050\\) is dan \\(P = \\frac{50}{4} = 12,5\\).\nFormules Clerck\nDeze is wat nauwkeuriger en zien er als volgt uit:\n\\(P = 259 - \\frac{259}{SG} \\Leftrightarrow SG = \\frac{259}{259 - P}\\)\n\n\nJe komt ook varianten tegen waarin 259 is vervangen door 260.\nVoor een wort met \\(SG = 1,050\\)is dan\\(P = 259 - \\frac{259}{1,050} = 12,333\\).\nRegressieformule\nVoor een nog grotere nauwkeurigheid, welke zelden nodig is, zijn er regressieformules ontwikkeld. De volgende is daar een voorbeeld van:\n\\(P = -676,67 + 1286,4 \\times SG -800,47 \\times SG^2 + 190,74 \\times SG^3\\)\nVoor een wort met \\(SG = 1,050\\) is dan \\(P = 12,337\\).\nDe volgende regressieformule (helaas zonder bronvermelding) kwam ik in Brewer’s Friend tegen:\n\\(P = -616,868 + 1111,14 \\times SG - 630,272 \\times SG^2 + 135,997 \\times SG^3\\)\nVoor een wort met \\(SG = 1,050\\) is dan \\(P = 12,388\\).\n\n\nBrix\nBrix is net als Plato, een maat voor de massapercentage extract (de opgeloste stoffen) in wort.\n1 graad Brix is 1 gram sucrose per 100 gram oplossing.\nDe definities voor Brix en Plato zijn hetzelfde. Er is alleen een zeer klein verschil tussen Brix en Plato in de omrekening naar SG. Dat heeft met de historische ontwikkeling en meetmethode te maken. De oudste schaal hiervoor is Balling, gebaseerd op tabellen van Balling uit 1843. Fouten hierin zijn door Brix gecorrigeerd waardoor de Brix tabellen ontstonden. Verdere verbeteringen hierin hebben geleid tot de Plato schaal. Ook een oorzaak voor kleine verschillen is dat Plato meestal met een hydrometer gemeten wordt en Brix met een refractometer. En omdat wort geen 100% sucrose-oplossing is vindt er een kleine correctie voor de lichtbreking plaats.\nVeel gebruikte omrekenformules tussen Brix en Plato zijn:\n\\(\\text{Brix} = 1,04 \\times \\text{Plato} \\Leftrightarrow \\text{Plato} = \\text{Brix } / 1,04\\)\nIn de literatuur kom je voor de omrekenfactor ook andere waarden dan 1,04 tegen. Deze liggen meestal russen 1,02 en 1,06.\n\nFormules in brouwprogramma’s\nWelke formules in de verschillende software programma’s gebruikt worden is niet gedocumenteerd. In Tabel 1 zie je voor een paar brouwprogramma’s de berekende Plato en Brix waarden voor een drietal SG waarden.\n\n\nTabel 1: Berekende Plato en SG waarden\n\n\n\n\n\n\n\n\n\nSG = 1,040\nSG = 1,050\nSG = 1,060\n\n\n\n\nBrouwvisie\nP = 10,0 Brix = 10,4\nP = 12,4 Brix = 12,9\nP = 14,7 Brix = 15,3\n\n\nBrouwhulp\nP = 10,0 Brix = 10,3\nP = 12,3 Brix = 12,7\nP = 14,7 Brix = 15,1\n\n\nBeersmith\nP = 10,0\nP = 12,3\nP = 14,7\n\n\n\n\nHet verschil in gebruikte formules verklaart voor een zeer klein deel het verschil in uitkomsten bij de brouwprogramma’s.\n\n\nExcel werkmap\nBij dit artikel is een Excel bestand gemaakt waarin het gebruik van de omrekenformules gedemonstreerd wordt. Tevens zijn er een paar eigen functies ontwikkeld waarmee je eenvoudig het omrekenen kunt uitvoeren. Door dit laatste is het wel een bestand geworden dat macro’s bevat. Bij gebruik van de functies moet dan wel het uitvoeren van macro’s worden toegestaan.\nOm te experimenteren met deze formules kun je het bestand sg-brix-plato.xlsm downloaden."
  },
  {
    "objectID": "vlearmoesbier/2019-01-06-invertsuiker/invertsuiker.html",
    "href": "vlearmoesbier/2019-01-06-invertsuiker/invertsuiker.html",
    "title": "invertsuiker",
    "section": "",
    "text": "Bij het maken van likeuren wordt vaak invertsuiker gebruikt omdat deze wat zoeter is dan gewone suiker, waardoor je minder nodig hebt. Ook wordt het gebruikt bij het maken van stookwijn omdat de vergisting wat sneller verloopt. En een enkele keer zie ik wel eens dat een hobbybrouwer het om dezelefde reden gebruikt als bottelsuiker. Ik zelf heb het alleen nog maar gebruikt bij het maken van limoncello en kruidenbitter.\nInvertsuiker is een mengsel van gelijke hoeveelheden glucose (druivensuiker) en fructose (vruchtensuiker) en wordt gemaakt uit sacharose (gewone kristalsuiker) door de inwerking van zuren en het enzym sacharase (invertase). Honing is voor het grootste deel invertsuiker. Invertsuiker heeft een aantal voordelen t.o.v. gewone suiker:\n\nHeeft meer zoetkracht (fructose is bijna twee keer zo zoet als saccharose).\nKristalliseert minder snel en blijft daardoor zachter.\nSmaak is aangenamer en fijner.\nOplosbaarheid in alcohol is groter.\nWordt sneller door gist in alcohol omgezet.\n\nOm invertsuiker uit gewone suiker te maken moet het saccharosemolekuul (glucose~fructose) gesplitst worden in glucose en fructose. Deze splitsing (hydrolyse) verloopt het beste bij kooktemperatuur in een licht zuur milieu. Het licht zure milieu kun je krijgen door wat citroenzuur (of eventueel citroensap) aan het water toe te voegen.\n\nRecept\n\n1 kg kristalsuiker\n0,5 liter water\n1 gram citroenzuur (of sap van 1 citroen)\n\nHet water verwarmen en het citroenzuur hierin oplossen. Wanneer het water tegen de kook aan is, de suiker langzaam onder roeren hierin oplossen. Ongeveer 15-20 min. laten koken, dan is alle kristalsuiker omgezet in invertsuiker. Daarna afkoelen. Je hebt dan een (invert)suikersiroop gekregen.\nHet kan zijn dat tijdens het koken bruin schuim gevormd wordt. Dit komt door verontreinigingen bij de fabricage van suiker. Dit schuim kun je het beste afscheppen. Eigen gemaakte invertsuikersiroop heeft vaak een lichtgele kleur wat de kwaliteit niet verminderd.\nHoewel de eigen gemaakte invertsuikersiroop goed houdbaar is kun je deze het beste toch maar zo snel mogelijk gebruiken omdat de suiker snel kan uitkristalliseren."
  },
  {
    "objectID": "vlearmoesbier/2019-11-18-bjcp-biertypenlijst/bjcp-biertypenlijst.html",
    "href": "vlearmoesbier/2019-11-18-bjcp-biertypenlijst/bjcp-biertypenlijst.html",
    "title": "BJCP Biertypenlijst",
    "section": "",
    "text": "Update januari 2022\nDe laatste versie van de BJCPbiertypenlijst is van december 2021. De wijzigingen zijn doorgevoerd in het hieronder vermelde csv bestand. De speciale bieren waarvoor geen technische kenmerken beschikbaar zijn (vanaf categorie 28) zijn hierin niet opgenomen.\n\nDe Amerikaanse BJCP (Beer Judge Certification Program) gebruikt bij haar keuringen een uitgebreide lijst met biertypen, de zogenaamde BJCP Style Guidelines. De laatste versie kun je downloaden via BJCP Style Guidelines.\nEvenals voor de BKG lijst van het Bier Keurmeesters Gilde heb ik ook voor deze BJCP lijst de technische kenmerken van de biertypen in een gestructureerd csv bestand geplaatst welke je weer in verschillende applicaties, waaronder Excel, kunt inladen. De gebruikte variabelen zijn:\n\n\n\nvariabele\ngegevenstype\ntoelichting\n\n\n\n\nCategoryNo\ngeheel getal\nCategorie nummer\n\n\nCategoryName\ntekst\nCategorie\n\n\nStyle_id\ntekst\nBJCP stijl nummer\n\n\nBeerStyle\ntekst\nBier stijl\n\n\nOGmin\ndecimaal getal\nBegin SG, minimum\n\n\nOGmax\ndecimaal getal\nBegin SG, maximum\n\n\nFGmin\ndecimaal getal\nEind SG, minimum\n\n\nFGmax\ndecimaal getal\nEind SG, maximum\n\n\nABVmin\ndecimaal getal\nAlcohol volumepercentage, minimum\n\n\nABVmax\ndecimaal getal\nAlcohol volumepercentage, maximum\n\n\nIBUmin\ngeheel getal\nBitterheid, minimum (IBU)\n\n\nIBUmax\ngeheel getal\nBitterheid, maximum (IBU)\n\n\nSRMmin\ngeheel getal\nKleur, minimum (SRM)\n\n\nSRMmax\ngeheel getal\nKleur, maximum (SRM)\n\n\n\nToelichting\n\nVoor het aangeven van de bitterheid wordt in Amerika de IBU (International Bitter Unit) gebruikt en in Europa de EBU (European Bitter Unit). Ze zijn in feite hetzelfde, maar verschillen in de analysemethode waardoor er toch kleine verschillen kunnen zijn.\nVoor het aangeven van de kleur van het bier wordt in Amerika de SRM (Standard Reference Method) gebruikt en in Europa de EBC (European Brewery Convention). De EBC waarde is ietsjes minder dan het dubbele van de SRM waarde. Voor de omrekening kun je de volgende formule gebruiken: EBC = 1,97 * SRM.\n\nHet gegevensbestand bjcp_biertypen.csv kun je downloaden en in Excel inlezen. Maar fraaier en beter is het om deze via Power Query als een tabel in een Excel werkblad te laden. Het voordeel hiervan is dat wanneer het gegevensbestand gewijzigd of uitgebreid wordt, je de tabel in Excel met 1 druk op een knop kunt vernieuwen.\n\n\n\n\n\n\nTip: Excel cursus\n\n\n\nEn om jouw Excel vaardigheden te vergroten kun je mijn gratis online cursus Leer Excel volgen.\n\n\nVoor Excel 2016 (365) werkt dit als volgt.\n\n\nVoor Excel 2013 en 2010 moet je eerst de gratis Power Query addin downloaden en installeren.\n\nOpen een (nieuw) Excel bestand.\nKies tab Gegevens > Van het web (groep Gegevens ophalen en transformeren)\nVul de URL van het bestand in.\nKlik op OK.\nKlik op Laden.\n\nDe gegevens worden nu als een tabel in een nieuw Excel werkblad geplaatst. Hierna kun je de gegevens gebruiken voor analyses of voor een eigen brouwprogramma in Excel.\nOm de gegevens te vernieuwen kies je: tab Gegevens > Alles vernieuwen (groep Query’s en verbindingen)."
  },
  {
    "objectID": "vlearmoesbier/2020-01-12-alfazuurwaarden/alfazuurwaarden.html",
    "href": "vlearmoesbier/2020-01-12-alfazuurwaarden/alfazuurwaarden.html",
    "title": "Alfazuurwaarden hopoogst 2010-2019",
    "section": "",
    "text": "In november heeft Brauwelt op haar website een artikel over de alfazuurwaarden van de hopoogst in 2019 geplaatst, aangevuld met de waarden voor de voorgaande 10 jaren (voor zover bekend). Het betreft hier hopsoorten uit de Duitse teeltregio’s Hallertau, Spalt en Tettnang, aangevuld met Tsjechië, Slovenië en Polen. Waarom de regio Hersbruck niet is opgenomen is mij onbekend. Ik heb de gepubliceerde gegevens in een .csv bestand verzameld en de labels en namen van landen indien nodig vertaald.\nVia alfazuur_hop_20102019.csv kun je het gegevensbestand downloaden en in Excel inlezen. Maar beter is het om dat via Power Query te doen. Voor het resultaat zie Figuur 1. In de kolom Type staat A voor aromahoppen en B voor bitterhoppen.\n\n\n\nFiguur 1: Luchtdroge alfazuurwaarden volgens EBC 7.4 in vers geoogste hop van de oogsten 2010-2019.\n\n\nHierna kun je zelf gemiddelde waarden uitrekenen en proberen trends te ontdekken."
  },
  {
    "objectID": "vlearmoesbier/2020-06-04-hopbitterheid/hopbitterheid.html",
    "href": "vlearmoesbier/2020-06-04-hopbitterheid/hopbitterheid.html",
    "title": "Hopbitterheid en EBU (IBU)",
    "section": "",
    "text": "Een van de belangrijkste bijdrage van hop aan bier is de bitterheid. Bitterheid biedt een tegenhanger aan de zoetheid van de mout om zo een uitgebalanceerd bier te maken. In dit artikel wordt beschreven waar de bitterheid van bier vandaan komt en hoe je deze kent berekenen. De inhoud is voor een belangrijk deel gebaseerd op het werk van Michael Hall (Hall 1997), alsmede ook bijdragen afkomstig uit de Hop FAQ van Norm Pyle (Pyle 1995).\nDe bitterheid van de hop komt door de harsen in de hop. Deze harsen en ook de vluchtige hopoliën zitten in het gele hopmeel. Deze harsen, kristallijne zwakke zuren, worden gecategoriseerd als alfa-, beta- en gammafracties. De alfa- en betafracties worden ook wel weekharsen genoemd omdat ze oplosbaar zijn in hexaan. De gammmafractie is niet oplosbaar in hexaan en wordt daarom ook wel harde hars genoemd. Deze draagt niet bij aan de bitterheid van bier.\nDe alfafractie bestaat uit een aantal aan elkaar gerelateerde stoffen (humulone, cohumulone, adhumulone, prehumulone en posthumulone) die als groep alfazuren worden genoemd. De hoeveelheid alfazuur is per hopsoort verschillend en bedraagt zo’n 2-15% van het hopgewicht. De oplosbaarheid van deze alfazuren in wort van 100oC en een pH van 5 bedraagt 250 mg/lit. In bier met zijn lagere pH en lagere temperatuur zijn ze niet erg oplosbaar en zullen neerslaan. Tijdens het koken ondergaan de alfazuren een moleculaire verandering, isomerisatie genoemd. De ontstane stoffen worden isoalfazuren genoemd, welke beter oplosbaar zijn in wort en bier en de voornaamste bron van de bitterheid van het bier vormen.\nDe betafractie van de harsen bestaat uit betazuren en veel andere stoffen, waaronder oxidatieprodukten van de alfa- en betazuren die ontstaan door de veroudering van de hop. De betazuren bestaan uit verschillende lupulonen, vergelijkbaar met de humulonen. De betazuren zijn minder oplosbaar dan de alfazuren, maar ze leveren een kleine bijdrage aan de bitterheid van het bier door hun oxidatieprodukten.\nDoor allerlei oorzaken komen niet alle (iso)alfazuren in het uiteindelijke bier terecht. Mogelijke factoren die een rol spelen zijn:\n\nkooktijd van de hop\nde intensiteit van het koken\nde temperatuur tijdens het koken\nde dichtheid van de wort tijdens het koken\nde pH van de wort tijdens het koken\nde concentratie van de hop (gram per liter) in de wort\nde gebruikte hopvorm (bloemen, plugs, pellets, extract)\nhet al dan niet gebruiken van een hopzak\nde hoeveelheid eiwituitvlokking tijdens het koken\nde absorptie van bitterstoffen door de gist\nhet verwijderen van de hopharsen\nde grootte en vorm van het kookvat\nhet gebruik van eventuele klaringsmiddelen tijdens koken en lageren\nhet eventueel filteren van het bier\n\nUiteindelijk komt slechts zo’n 10%-40% van de toegevoegde alfazuren in het bier terecht. De fractie die in het bier terecht komt wordt decimaal hoprendement (DHR) genoemd. Voor een schatting van de bitterheid van het bier is dit DHR van groot belang."
  },
  {
    "objectID": "vlearmoesbier/2020-06-04-hopbitterheid/hopbitterheid.html#meeteenheden-voor-de-bitterheid",
    "href": "vlearmoesbier/2020-06-04-hopbitterheid/hopbitterheid.html#meeteenheden-voor-de-bitterheid",
    "title": "Hopbitterheid en EBU (IBU)",
    "section": "Meeteenheden voor de bitterheid",
    "text": "Meeteenheden voor de bitterheid\n\nAAU en HBU\nIn 1985 is door Dave Line (Line 1985) de AAU (Alpha Acid Unit) ontwikkeld en in 1991 door Charlie Papazian (Papazian 1994) overgenomen onder de naam HBU (Hop Bittering Unit). Beide eenheden zijn hetzelfde en berekenen de massa van de toegevoegde alfazuren.\n\\[\nAAU = HBU = W_{oz} \\cdot A_{\\%}\n\\]\n\n\\(W_{oz}\\) is het hopgewicht, uitgedrukt in ounces.\n\\(A_{\\%}\\) is het gehalte alfazuur in de hop, uitgedrukt als percentage.\n\n\n\n1 ounce = 28,35 gram\n\n\n\n\n\n\nVoorbeeld\n\n\n\nWordt in een recept 2,5 ounces Saaz 3% alfazuur gebruikt, dan is de hoeveelheid alfazuur 2,5x3 = 7,5 ounce. Dus AAU = HBU = 7,5.\n\n\nDe AAU en HBU houden geen rekening met het hoprendement en zijn voor de berekening van de bitterheid van het bier niet bruikbaar.\nDe berekening van de hoeveelheid alfazuur is wel nuttig wanneer het alfazuurpercentage van de hop in een recept niet overeenkomt met het alfazuurpercentage van de beschikbare hop. Wanneer je toch evenveel alfazuur wilt toevoegen, dan moet je de hoeveelheid hop aanpassen.\n\n\n\n\n\n\nVoorbeeld\n\n\n\nIn een recept staat dat je 52 gram Cascade hop 5,8% alfa moet toevoegen en je beschikt over Cascade hop van 7,5% alfa. Hoeveel van deze hop moet je dan toevoegen?\nHoeveelheid cascade hop 7,5% alfa wordt dan \\(\\frac{52 \\times 5,8}{7,5} = 40\\) gram\n\n\n\n\nIBU en EBU\nEen betere maat om de bitterheid te berekenen is de EBU (European Bitter Unit) en de in Amerika gebruikte IBU (International Bitter Unit). Ze zijn in feite hetzelfde, maar verschillen in de analysemethode waardoor er toch kleine verschillen kunnen zijn.\n\\[\n\\text{1 EBU = 1 IBU = 1 mg iso-alfazuur per liter bier = 1 ppm iso-alfazuur}\n\\]\nIn Tabel 1 is te zien hoe EBU waarden ervaren worden.\n\n\nTabel 1: Ervaringen van de bitterheid van EBU waarden.\n\n\nBitterheid\nEBU\n\n\n\n\nWeinig bitter\n5-20\n\n\nBitterig\n20-30\n\n\nBitter\n30-40\n\n\nZeer bitter\n> 40\n\n\n\n\nIn de ideale situatie waarin alle alfazuren omgezet worden in isoalfazuren, dus bij een hoprendement van 100% is de formule voor de berekening van de EBU.\n\\[\nEBU_{ideaal} = 1000 \\frac{W \\cdot A}{V} \\text{ mg/lit}\n\\].\n\n\\(W\\) = hoeveelheid toegevoegde hop (gram)\n\\(A\\) = fractie alfazuur (als decimaal getal, geen percentage!)\n\\(V\\) = volume van het uiteindelijke bier (liter)\n\n\n\nDe factor 1000 is voor de omrekening van gram naar mg.\n\n\n\n\n\n\nVoorbeeld\n\n\n\nEen toevoeging van 15 gram Hallertauer 4% alfa aan 25 liter wort geeft\n\\(EBU_{ideaal} = 1000 \\frac{15 \\times 0,04}{25} = 24\\)\n\n\nDe werkelijkheid is complexer, immers niet alle alfazuren komen in het bier. Om dit in rekening te brengen wordt de ideale uitkomst met een getal vermenigvuldigd dat alle processen in rekening brengt die er voor zorgen dat de hoeveelheid isoalfazuren in het bier minder is dan de toegevoegd hoeveelheid alfazuren. Dit getal is het eerder genoemde decimaal hoprendement (DHR). De formule wordt dan:\n\\[EBU = EBU_{ideaal} \\cdot DHR\\]\n\n\n\\(DHR\\) als fractie en niet als percentage.\n\n\n\n\n\n\nVoorbeeld\n\n\n\nBij een \\(EBU_{ideaal}\\) van 24 en een DHR van 25%, dan is EBU = 24 x 0,25 = 6\n\n\nDeze eenvoudige recht toe recht aan formule wordt door alle software programma’s gebruikt om de EBU in het bier te schatten. Het probleem is echter het bepalen van het hoprendement. Daarin verschillen de programma’s en tabellen die je tegenkomt."
  },
  {
    "objectID": "vlearmoesbier/2020-06-04-hopbitterheid/hopbitterheid.html#decimaal-hoprendement",
    "href": "vlearmoesbier/2020-06-04-hopbitterheid/hopbitterheid.html#decimaal-hoprendement",
    "title": "Hopbitterheid en EBU (IBU)",
    "section": "Decimaal Hoprendement",
    "text": "Decimaal Hoprendement\n\nEenvoudige methode\nGebruik Tabel 2 voor een eenvoudige schatting van het digitaal hoprendement (DHR).\n\n\nTabel 2: DHR Schatting\n\n\nHopsoort\nKooktijd (min)\nDHR\n\n\n\n\nBitterhop\n>= 60\n0,25\n\n\nSmaakhop\n10 - 30\n0,10\n\n\nAromahop\n< 10\n0\n\n\nDryhop\n\n0\n\n\n\n\n\n\nKooktijdafhankelijke methodes\nVrijwel alle programma’s en methodes om de EBU/IBU te schatten houden rekening met de duur van de kooktijd en de dichtheid van de kookvloeistof. In dit artikel worden de volgende methodes besproken:\n\nRager (Rager 1990), een nauwkeurige en eenvoudige methode met correcties voor kooktijden en wortdichtheid.\nGaretz (Garetz 1994), relatief ingewikkelde methode met correcties voor kooktijden, wortdichtheid, hopvorm, hopconcentratie, hopzakjes, filtering, hop veroudering en gist uitvlokking.\nTinseth (Tinseth 1997), methode (formules) met correcties voor kooktijd en wortdichtheid.\nDaniels (Daniels 1998), methode met correcties voor kooktijd en wortdichtheid.\n\nDaarnaast zijn er ook nog de methodes van Mosher (Mosher 1994) en Noonan (Noonan 2003).\nDe vele software programma’s bieden één of meerdere van deze methodes aan. Vaak is Tinseth de standaardkeuze.\n\n\nTabel 3: EBU berekeningsmethode in brouwsoftware\n\n\nBrouwprogramma\nDaniels\nGaretz\nRager\nTinseth\n\n\n\n\nBrouwhulp\nx\nx\nx\nx\n\n\nBrouwvisie\nx\nx\nx\nx\n\n\nBrOdeLuxe\n\n\n\nx\n\n\n\n\nAlle methodes geven een hoprendementsfactor op basis van de kooktijd (\\(DHR_{kooktijd}\\)), soms via tabellen en soms via formules. Daarnaast zijn er meer factoren die van invloed kunnen zijn op het hoprendement. Het overall decimaal hoprendement \\(DHR\\) is dan het product van \\(DHR_{kooktijd}\\) en een aantal correctiefactoren.\n\\[\nDHR = DHR_{kooktijd} \\cdot C_{sg} \\cdot C_{hv} \\cdot C_{hc} \\cdot C_{kpt} \\cdot C_{opslag} \\cdot C_{hz} \\cdot C_{gv} \\cdot C_{fil}\n\\]\n\n\nTabel 4: Correctiefactoren\n\n\n\n\n\n\n\nFactor\nOorzaak\nToelichting\n\n\n\n\n\\(C_{sg}\\)\nSG kookvloeistof\nIn het algemeen neemt het hoprendement af bij toenemende dichtheid van de kookvloeistof. Alle methodes gebruiken deze correctiefactor. Neem voor de dichtheid van de vloeistof de gemiddelde waarde tijdens het hele kookproces.\n\n\n\\(C_{hv}\\)\nhopvorm\nHopbloemen en plugs hebben geen correctie nodig. Wel correctie voor hoppellets, want deze hebben een hoger rendement.\n\n\n\\(C_{hc}\\)\nhopconcentratie\nRendement neemt af wanneer meer hop wordt toegevoegd. Alleen Garetz heeft hiervoor een formule ontwikkeld.\n\n\n\\(C_{kpt}\\)\nkooktemperatuur\nDe kooktemperatuur hangt af van de locatie op aarde. Alleen Garetz heeft hiervoor een correctiefactor.\n\n\n\\(C_{opslag}\\)\nopslag\nDe alfazuren gaan achteruit wanneer ze ouder worden. Het is niet echt duidelijk of de oxidatieprodukten van de betazuren dit enigszins compenseren en of er al dan niet een correctie nodig is. Alleen Garetz heeft hiervoor een formule ontwikkeld.\n\n\n\\(C_{hz}\\)\nhopzakjes\nMoeilijk te aan te geven. Alleen Garetz doet een poging hiertoe.\n\n\n\\(C_{gv}\\)\ngistuitvlokking\nMoeilijk te aan te geven. Alleen Garetz doet een poging hiertoe.\n\n\n\\(C_{fil}\\)\nfiltering\nMoeilijk te aan te geven. Alleen Garetz doet een poging hiertoe.\n\n\n\n\n\n\n\n\n\n\nTip\n\n\n\nWanneer je geen correctie voor een bepaald onderdeel wilt, vul dan de waarde 1 in de correctiefactor.\n\n\nDe methodes van Rager en Tinseth worden hierna uitgewerkt, die van Garetz en Daniels gedeeltelijk en die van Mosher en Noonan niet.\n\nRager\nHet hoprendement op basis van de kooktijd wordt via een tabel gegeven.\n\n\nTabel 5: Decimaal Hoprendement volgens Rager\n\n\nkooktijd (min.)\n\\(DHR_{kooktijd}\\)\n\n\n\n\n0 - 5\n0,050\n\n\n6 - 10\n0,060\n\n\n11 - 15\n0,080\n\n\n16 - 20\n0,101\n\n\n21 - 25\n0,121\n\n\n26 - 30\n0,153\n\n\n31 - 35\n0,188\n\n\n36 - 40\n0,228\n\n\n41 - 45\n0,269\n\n\n46 - 50\n0,281\n\n\n51 - 60\n0,300\n\n\n60 - 90\n0,300\n\n\n\n\nRager gaat er vanuit dat het hoprendement afneemt bij toenemende dichtheid boven de 1,050 van de kookvloeistof.\n\\(SG_{koken} \\leq 1,050\\) dan \\(C_{sg} = 1\\)\n\\(SG_{koken} \\gt 1,050\\) dan \\(C_{sg} = \\frac{1}{1 + 5\\times (SG_{koken} - 1,050)}\\)\nAndere correctiefactoren gebruikt Rager niet. Dus\n\\(DHR = DHR_{kooktijd} \\times C_{sg}\\)\nHelaas geeft Rager geen toelichting gegeven op basis waarvan de waarden tot stand zijn gekomen. En zijn rendementen worden veelal als optimistisch ervaren. Zelfs bij een kooktijd van 0 minuten wordt van een rendement van 5% uitgegaan. De methode van Rager schijnt bij hoppellets beter te werken dan bij hopbloemen.\n\n\nTinseth\nDe methode van Tinseth wordt het meest gebruikt en werkt met formules. De uitkomst is vaak iets lager dan bij Rager, maar niet altijd. Tinseth beveelt verder aan om met name de formule voor kooktijd aan te passen aan de eigen situatie, door te experimenteren met de factor 4,15.\n\\(DHR_{kooktijd} = \\frac{1 - e^{-0,04 \\times kooktijd(min.)}}{4,15}\\)\n\\(C_{sg} = 1,65 \\times 0,000125^{SG_{koken} - 1}\\)\nAndere correctiefactoren gebruikt Tinseth niet. Dus\n\\(DHR = DHR_{kooktijd} \\times C_{sg}\\)\n\n\nGaretz\nDeze methode is een iteratieve methode en daardoor lastiger te gebruiken. Het is de enige methode die met veel correctiefactoren werkt. Het hoprendement op basis van de kooktijd wordt via een tabel gegeven.\n\n\nTabel 6: Decimaal Hoprendement volgens Garetz\n\n\nkooktijd (min.)\n\\(DHR_{kooktijd}\\)\n\n\n\n\n0 - 5\n0,00\n\n\n6 - 10\n0,00\n\n\n11 - 15\n0,02\n\n\n16 - 20\n0,05\n\n\n21 - 25\n0,08\n\n\n26 - 30\n0,11\n\n\n31 - 35\n0,14\n\n\n36 - 40\n0,16\n\n\n41 - 45\n0,18\n\n\n46 - 50\n0,19\n\n\n51 - 60\n0,20\n\n\n61 - 70\n0,21\n\n\n71 - 80\n0,22\n\n\n81 - 90\n0,23\n\n\n\n\nVoor de SG correctie wordt de formule van Rager gebruikt.\nHopvorm correctiefactor = 1,1 voor kooktijden van de pellets van 1-30 min. en anders 1.\nVoor de andere correctiefactoren zie zijn boek.\n\n\nDaniels\nHet hoprendement op basis van de kooktijd wordt voor hopbloemen en hoppellets via een tabel gegeven. Er hoeft dus geen correctiefactor voor de hopvorm gegeven te worden. Zou je daar toch mee willen werken dan valt uit de tabel valt op te maken dat deze ongeveer 1,26 is.\n\n\nTabel 7: Decimaal Hoprendement volgens Daniels\n\n\nkooktijd (min.)\nDHR bloemen\nDHR pellets\n\n\n\n\n0 - 9\n0,05\n0,06\n\n\n10 - 19\n0,12\n0,15\n\n\n20 - 29\n0,15\n0,19\n\n\n30 - 44\n0,19\n0,24\n\n\n45 - 59\n0,22\n0,27\n\n\n60 - 74\n0,24\n0,30\n\n\n70 - …\n0,27\n0,34\n\n\n\n\nVoor de SG correctie wordt de formule van Rager gebruikt."
  },
  {
    "objectID": "vlearmoesbier/2020-06-04-hopbitterheid/hopbitterheid.html#samenvatting",
    "href": "vlearmoesbier/2020-06-04-hopbitterheid/hopbitterheid.html#samenvatting",
    "title": "Hopbitterheid en EBU (IBU)",
    "section": "Samenvatting",
    "text": "Samenvatting\nAlle methodes geven een schatting van de EBU waarde. De exacte waarde kan alleen via een laboratorium test bepaald worden. Uit onderzoeken blijkt ook nog eens dat de meeste mensen slechts een verschil van 4 of groter kunnen waarnemen. Hoe belangrijk is het dan nog om een zo goed mogelijke schatting te maken?\nDe adviezen die gegeven worden komen er op neer om een zo constant mogelijk en reproduceerbaar brouwproces uit te voeren. De eigen brouwinstallatie zo goed mogelijk te leren kennen. En dan na het brouwen van een bier de berekende EBU waarde te vergelijken met een laboratoriumuitkomst (wanneer dat kan) of via proeven te vergelijken met een bier waarvan de EBU waarde bekend is. Op basis van de eventuele verschillen kun je dan een correctiefactor voor jouw brouwproces maken. Verder is het opmerkelijk dat de eenvoudige methode verrassend goede schattingen geeft."
  },
  {
    "objectID": "vlearmoesbier/2020-06-04-hopbitterheid/hopbitterheid.html#voorbeelden",
    "href": "vlearmoesbier/2020-06-04-hopbitterheid/hopbitterheid.html#voorbeelden",
    "title": "Hopbitterheid en EBU (IBU)",
    "section": "Voorbeelden",
    "text": "Voorbeelden\nBerekening van de EBU volgens de methode eenvoudig, Tinseth, Rager en Daniels voor een aantal brouwsels.\n\nBrouwsel 1\nEr wordt 20 liter Kölsch gebrouwen met een begin SG van 1,045 en de volgende hopgiften:\n\n24 gram Hallertau 6,6% alpha, bloemen, kooktijd 60 min.\n32 gram Saaz 2,9% alpha, bloemen, kooktijd 15 min.\n\n\n\n\nFiguur 1: Resultaten voor brouwsel 1\n\n\nBrouwsel 2\nEr wordt 80 liter Dubbel gebrouwen met een begin SG van 1,065 en de volgende hopgiften:\n\n100 gram Hallertau 6,5%, bloemen, kooktijd 80 min.\n50 gram Hallertau 6,5%, bloemen, kooktijd 15 min.\n100 gram Tettnanger 3,8%, bloemen, kooktijd 15 min.\n\n\n\n\nFiguur 2: Resultaten voor brouwsel 2\n\n\nBrouwsel 3\nEr wordt 30 liter Pale Ale gebrouwen met een begin SG van 1,060 en de volgende hopgiften:\n\n50 gram Cascade 5,2% alpha, pellets, kooktijd 60 min.\n20 gram Cascade 5,2% alpha, pellets, kooktijd 10 min.\n\n\n\n\nFiguur 3: Resultaten voor brouwsel 3"
  },
  {
    "objectID": "vlearmoesbier/2020-08-04-hoprendement-kooktijd/hoprendement-kooktijd.html",
    "href": "vlearmoesbier/2020-08-04-hoprendement-kooktijd/hoprendement-kooktijd.html",
    "title": "Hoprendement - Kooktijd",
    "section": "",
    "text": "In het artikel What’s your IBU van Michael Hall (1997) is een tabel gepubliceerd met daarin het hoprendement als functie van de kooktijd. Deze waarden zijn te zien in Tabel 1.\n\n\n\n\nTabel 1:  Rendement als functie van de kooktijd (min.) \n \n  \n    Boiltime \n    RAGER \n    GARETZ \n    MOSHER \n    TINSETH \n    NOONAN \n    DANIELS \n  \n \n\n  \n    0.0 \n    5.0 \n    0 \n    0.0 \n    0.000 \n    5.0 \n    5 \n  \n  \n    2.5 \n    5.0 \n    0 \n    1.8 \n    2.414 \n    5.0 \n    5 \n  \n  \n    5.0 \n    5.0 \n    0 \n    3.5 \n    4.598 \n    5.0 \n    5 \n  \n  \n    7.5 \n    6.0 \n    0 \n    4.8 \n    6.575 \n    5.8 \n    5 \n  \n  \n    10.0 \n    6.0 \n    0 \n    6.1 \n    8.363 \n    6.5 \n    12 \n  \n  \n    12.5 \n    8.0 \n    2 \n    7.4 \n    9.981 \n    7.2 \n    12 \n  \n  \n    15.0 \n    8.0 \n    2 \n    8.7 \n    11.446 \n    8.0 \n    12 \n  \n  \n    17.5 \n    10.1 \n    5 \n    9.3 \n    12.770 \n    9.2 \n    12 \n  \n  \n    20.0 \n    10.1 \n    5 \n    9.9 \n    13.969 \n    10.3 \n    15 \n  \n  \n    22.5 \n    12.1 \n    8 \n    10.6 \n    15.054 \n    11.5 \n    15 \n  \n  \n    25.0 \n    12.1 \n    8 \n    11.2 \n    16.035 \n    12.7 \n    15 \n  \n  \n    27.5 \n    15.3 \n    11 \n    11.8 \n    16.924 \n    13.8 \n    15 \n  \n  \n    30.0 \n    15.3 \n    11 \n    12.4 \n    17.727 \n    15.0 \n    19 \n  \n  \n    32.5 \n    18.8 \n    14 \n    12.9 \n    18.454 \n    16.1 \n    19 \n  \n  \n    35.0 \n    18.8 \n    14 \n    13.4 \n    19.112 \n    17.2 \n    19 \n  \n  \n    37.5 \n    22.8 \n    16 \n    13.9 \n    19.707 \n    18.2 \n    19 \n  \n  \n    40.0 \n    22.8 \n    16 \n    14.3 \n    20.246 \n    19.3 \n    19 \n  \n  \n    42.5 \n    26.9 \n    18 \n    14.8 \n    20.733 \n    20.4 \n    19 \n  \n  \n    45.0 \n    26.9 \n    18 \n    15.3 \n    21.174 \n    21.5 \n    22 \n  \n  \n    47.5 \n    28.1 \n    19 \n    15.6 \n    21.574 \n    22.6 \n    22 \n  \n  \n    50.0 \n    28.1 \n    19 \n    15.9 \n    21.935 \n    23.7 \n    22 \n  \n  \n    52.5 \n    30.0 \n    20 \n    16.2 \n    22.261 \n    24.8 \n    22 \n  \n  \n    55.0 \n    30.0 \n    20 \n    16.6 \n    22.557 \n    25.8 \n    22 \n  \n  \n    57.5 \n    30.0 \n    20 \n    16.9 \n    22.824 \n    26.9 \n    22 \n  \n  \n    60.0 \n    30.0 \n    20 \n    17.2 \n    23.066 \n    28.0 \n    24 \n  \n  \n    62.5 \n    30.0 \n    21 \n    17.5 \n    23.285 \n    28.2 \n    24 \n  \n  \n    65.0 \n    30.0 \n    21 \n    17.8 \n    23.484 \n    28.5 \n    24 \n  \n  \n    67.5 \n    30.0 \n    21 \n    18.1 \n    23.663 \n    28.8 \n    24 \n  \n  \n    70.0 \n    30.0 \n    21 \n    18.4 \n    23.825 \n    29.0 \n    24 \n  \n  \n    72.5 \n    30.0 \n    22 \n    18.7 \n    23.972 \n    29.2 \n    24 \n  \n  \n    75.0 \n    30.0 \n    22 \n    19.0 \n    24.105 \n    29.5 \n    27 \n  \n  \n    77.5 \n    30.0 \n    22 \n    19.3 \n    24.225 \n    29.8 \n    27 \n  \n  \n    80.0 \n    30.0 \n    22 \n    19.6 \n    24.334 \n    30.0 \n    27 \n  \n  \n    82.5 \n    30.0 \n    23 \n    19.9 \n    24.432 \n    30.2 \n    27 \n  \n  \n    85.0 \n    30.0 \n    23 \n    20.2 \n    24.521 \n    30.5 \n    27 \n  \n  \n    87.5 \n    30.0 \n    23 \n    20.5 \n    24.602 \n    30.8 \n    27 \n  \n  \n    90.0 \n    30.0 \n    23 \n    20.8 \n    24.675 \n    31.0 \n    27 \n  \n\n\n\n\n\n\nIn Figuur 1 zie je het hoprendement als van functie van de kooktijd voor een wort met SG 1,050, met verse hopbloemen, geen hopzak, geen filtering en een gist met gemiddelde uitvlokking.\n\n\n\n\n\nFiguur 1: Hoprendement als functie van de kooktijd"
  },
  {
    "objectID": "vlearmoesbier.html",
    "href": "vlearmoesbier.html",
    "title": "Vlearmoesbier",
    "section": "",
    "text": "Hoprendement - Kooktijd\n\n\n\nrekenen\n\n\nhop\n\n\n\nRelatie tussen de hopbitterheid en de kooktijd.\n\n\n\n4 aug. 2020\n\n\n\n\n\n\n\n\n\n\n\n\n\n\nHopbitterheid en EBU (IBU)\n\n\n\nrekenen\n\n\nhop\n\n\n\nManieren om de bitterheid van hoptoevoegingen in bier te bepalen.\n\n\n\n4 jun. 2020\n\n\n\n\n\n\n\n\n\n\n\n\n\n\nAlfazuurwaarden hopoogst 2010-2019\n\n\n\nhop\n\n\n\nAlfazuurwaarden van hopoogst 2010-2019.\n\n\n\n12 jan. 2020\n\n\n\n\n\n\n\n\n\n\n\n\n\n\nBJCP Biertypenlijst\n\n\n\nexcel\n\n\nbiertype\n\n\n\nDe Amerikaanse BJCP biertypenlijst in een Excel bestand.\n\n\n\n18 nov. 2019\n\n\n\n\n\n\n\n\n\n\n\n\n\n\ninvertsuiker\n\n\n\nsuiker\n\n\n\nHoe je invertsuiker kunt maken.\n\n\n\n1 jun. 2019\n\n\n\n\n\n\n\n\n\n\n\n\n\n\nSG-Brix-Plato\n\n\n\nrekenen\n\n\n\nMeeteenheden voor het stamwortgehalte.\n\n\n\n29 dec. 2018\n\n\n\n\n\n\n\n\n\n\n\n\n\n\nSierra Nevada Resilience\n\n\n\nrecept\n\n\n\nRecept van Sierra Nevada voor ondersteuning slachtoffers bosbranden.\n\n\n\n29 nov. 2018\n\n\n\n\n\n\n\n\n\n\n\n\n\n\nBKG Biertypenlijst\n\n\n\nexcel\n\n\nbiertype\n\n\n\nDe BKG biertypenlijst in een Excel bestand.\n\n\n\n26 nov. 2018\n\n\n\n\n\n\n\n\n\n\n\n\n\n\nHoe kom je aan een recept\n\n\n\nrecept\n\n\n\nManieren om aan een recept te komen.\n\n\n\n19 okt. 2018\n\n\n\n\n\n\n\n\nGeen overeenkomsten"
  }
]