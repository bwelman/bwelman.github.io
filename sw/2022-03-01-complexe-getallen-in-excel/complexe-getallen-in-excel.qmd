---
title: "Complexe getallen in Excel"
abstract: |
  Excel functies voor het werken met complexe getallen.
date: "2022-03-01"
image: "complex-getal.png"
categories: [excel]
---

## Complex getal

Een complex getal wordt vaak voorgesteld door de letter $z$ en weergegeven op twee manieren:

$z = x +iy = \rho(cos \phi + i sin \phi)$

Hierin zijn $x$, $y$, $\rho$ en $\phi$ reële getallen en wordt $i$ de **imaginaire eenheid** genoemd met als eigenschap

$$i^2 = -1$$

-   $x$ : *Reële deel* van $z$
-   $y$ : *Imaginaire deel* van $z$
-   $\rho$: *Modulus* van $z$ (de absolute waarde)
-   $\phi$: *Argument* van $z$

De relaties tussen deze vier getallen zijn

$\rho = \sqrt{x^2 + y^2}$, $\cos \phi = \frac{x}{\rho}$, $\sin\phi = \frac{y}{\rho}$

![Complex getal afgebeeld op een reële en imaginaire as.](complex-getal.png){#fig-complex-getal}

## Excel

Je kunt in Excel met complexe getallen werken, maar niet op dezelfde manier als met reële getallen.

Om te beginnen moet je een complex getal invoeren met de functie `COMPLEX`

Syntax: `COMPLEX(reëel_deel;imaginair_deel;[achtervoegsel])`

-   `reëel_deel`: De reële coëfficiënt van het complexe getal. (Vereist)
-   `imaginair_deel`: De imaginaire coëfficiënt van het complexe getal. (Vereist)
-   `achtervoegsel` : Symbool voor de imaginaire eenheid. De defaultwaarde is "i". Soms wordt ook "j" gebruikt, dat moet je dan hier specificeren. (Optioneel).

Wanneer je in een cel de formule `=COMPLEX(3;4)` invoert, dan is de de uitvoer `3+4i`

Wanneer je rekenkundige bewerkingen met complexe getallen wilt uitvoeren dan kun je dat niet met de normale symbolen doen. Wil je bijvoorbeeld de complexe getallen $3 +4i$ en $7 - 2i$ bij elkaar optellen, dan kan dat niet met de formule `=COMPLEX(3;4) + COMPLEX(7;-2)`, dat geeft als uitvoer `#WAARDE!`.

Voor het werken met complexe getallen zijn speciale functies beschikbaar die in de Engelstalige versie met "IM" beginnen en in de Nederlandstalige versie met "`C`.". In @tbl-complexe-functies staan een aantal veel gebruikte functies.

| EN            | NL             | Betekenis          |
|:--------------|:---------------|:-------------------|
| `IMSUM`       | `C.SOM`        | Optellen           |
| `IMSUB`       | `C.VERSCHIL`   | Aftrekken          |
| `IMPRODUCT`   | `C.PRODUCT`    | Vermenigvuldigen   |
| `IMDIV`       | `C.QUOTIENT`   | Delen              |
| `IMABS`       | `C.ABS`        | Absolute waarde    |
| `IMARGUMENT`  | `C.ARGUMENT`   | Argument           |
| `IMCONJUGATE` | `C.TOEGEVOEGD` | Toegevoegd complex |
| `IMREAL`      | `C.REEEL.DEEL` | Reële deel         |
| `IMAGINARY`   | `C.IM.DEEL`    | Imaginair deel     |
| `IMABS`       | `C.ABS`        | Modulus            |
| `IMARGUMENT`  | `C.ARGUMENT`   | Argument           |

: Een aantal functies voor het werken met complexe getallen {#tbl-complexe-functies}
