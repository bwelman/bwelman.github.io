---
title: "Regelmatige veelhoek"
date: "2024-12-28"
image: zeshoek.jpg
categories: [planimetrie]
---

Onlangs moest ik voor een programmeeropdracht de omtrek en oppervlakte bepalen voor een regelmatige $n$-hoek die ingeschreven is in een cirkel met straal $r$.

In @fig-zeshoek is ter illustratie een regelmatige zeshoek afgebeeld. De cirkel wordt verdeeld in $n$ segmenten en door de hoekpunten op de cirkel met elkaar te verbinden krijg je $n$ gelijkbenige driehoeken. Rond het middelpunt heb je dan $n$ hoeken met sectorhoek $\theta$. De veelhoek is een polygoon opgebouwd uit $n$ lijnstukken (koordes), elk met lengte $z$.

De omtrek van een regelmatige n-hoek is $n\cdot z$ en de oppervlakte is $n$ keer de oppervlakte van de driehoek. Voor beide berekeningen heb je de grootte van $z$ nodig.

![Voorbeeld van een regelmatige 6-hoek aan de binnenkant van een cirkel](zeshoek.jpg){#fig-zeshoek}

Omdat de volledige middelpuntshoek gelijk is aan $2\pi$ radialen, is grootte van de sectorhoek

$$
\theta = \frac{2\pi}{n}
$$ {#eq-theta}

De driehoek wordt nu gedetailleerder bekeken. Via de hoogtelijn $h$ kan deze verdeeld worden in twee gelijke rechthoekige driehoeken, zie @fig-driehoek.

![Een gelijkbenige driehoek welke de basis voor de regelmatige veelhoek vormt.](driehoek.jpg){#fig-driehoek}

De zijde $z$ kan berekend worden via de formule voor de sinus in een rechthoekige driehoek.

$$
sin(\frac{\theta}{2}) = \frac{z}{2r} => z = 2\cdot r\cdot sin(\frac{\theta}{2}) = 2\cdot r\cdot sin(\frac{\pi}{n})
$$ {#eq-zijde}

Dus **omtrek regelmatige n-hoek** is dan

$$
n\cdot z = 2\cdot n\cdot r\cdot sin(\frac{\pi}{n})
$$ {#eq-omtrek}

En met de formule voor de cosinus kan de hoogte $h$ berekend worden.

$$
cos(\frac{\theta}{2}) = \frac{h}{r} => h = r\cdot cos(\frac{\theta}{2}) = r\cdot cos(\frac{\pi}{n})
$$ {#eq-hoogte}

De oppervlakte van de driehoek is

$$
\frac{z\cdot h}{2} =\frac{2 r sin(\frac{\pi}{n})\cdot r cos(\frac{\pi}{n})}{2}= r^2sin(\frac{\pi}{n})cos(\frac{\pi}{n})=\frac{1}{2}r^2 sin(\frac{2\pi}{n})
$$ {#eq-koord}

Dus **oppervlakte regelmatige n-hoek** is dan

$$
\frac{1}{2}n r^2 sin(\frac{2\pi}{n})
$$ {#eq-ooppervlak}
